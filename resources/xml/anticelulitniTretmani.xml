<h2>
    Anticelulitni tretmani
</h2>
<div>
    <h3>
        STARVAC SP-2
    </h3>
    <img src="upload/img/starvac.jpg" class="img-responsive img-rounded pull-right img-padding col-md-4" alt="STARVAC SP-2">
    <p align="justify">
        Djelovanje: aparatom se uspješno tretiraju naslage tkiva i celulita putem prokrvljavanja masnih stanica, problemi cirkulacije putem ubrzavanja metabolizma kroz pojačanu hiperemiju. Obnavlja se gipkost i elastičnost kože te smanjuje naboranost.
        STARVAC je aparat za masažu koja koristi patentiranu usisnu glavu s četiri valjka te kod kretanja po koži tijela dolazi do razbijanja celulita i drenažnim pokretima odvodnje međustanične tekućine iz organizma putem mokraće. Ovim se putem vrlo uspješno rješava edematozni celulit.
    </p>
</div>
<br>
<div>
    <h3>
        Bodywrapping
    </h3>
    <img src="upload/img/bodywrapping.jpg" class="img-responsive img-rounded pull-left img-padding col-md-4" alt="Bodywrapping">
    <p align="justify">
        Lipo Aktiv krema sadrži Guarana algu, bogatu mineralnim solima koje na kožu djeluju tonificirajuće, stimuliraju cijeli metabolizam i potiču mršavljenje. Kremu masiramo u kožu ( nakon 5 – 10 minuta stvara hiperemiju ), nanesemo foliju za Wraping i ostavimo djelovati 30 – 40 minuta. Nakon toga uklonimo foliju i nanesemo kremu za smanjenje obujma koja prvenstveno djeluje na smanjivanje obujma tijela i anticelulitno, te drenažno i tonifikacijski.
    </p>
</div>
<br>
<div>
    <h3>
        Manualna limfna drenaža nogu
    </h3>
    <img src="upload/img/limfna_drenaza_nogu.jpg" class="img-responsive img-rounded pull-right img-padding col-md-4" alt="Manualna limfna drenaža nogu">
    <p align="justify">
        Manualna limfna drenaža nogu koristi se u anticelulitnim tretmanima, kod otečenih i teških nogu te kako bismo učinkovito djelovali na začepljene limfne čvorove i tako pokrenuli i potakli limfni sustav i izbacili iz organizma višak tekućine i otrova koji su se nakupili u organizmu.
    </p>
</div>
<br>
<div>
    <h3>
        Anticelulitna masaža
    </h3>
    <img src="upload/img/anticelulitna_masaza.jpg" class="img-responsive img-rounded pull-left img-padding col-md-3" alt="Anticelulitna masaža">
    <p align="justify">
        Celulit predstavlja nakupinu tekućine i masnoće u najdubljem sloju kože-subkutis. Izgleda kao narančina kora, a nalazi se najčešće na bedrima i stražnjici, oko koljena, na bokovima, trbuhu i rjeđe oko skočnih zglobova i nadlaktica. Javlja se više u žena nego u muškaraca za što se okrivljuje građa vezivnog tkiva subkutanog djela kože jer su pregrade postavljene okomito na površinu kože za razliku od muškaraca kod kojih one čine ukriženu mrežu.
    </p>
    <p align="justify">
        Najčešći razlozi stvaranja celulita su genetski(hormonalni) uzroci, utjecaj stresa kao i loša cirkulacija. Usporenje krvotoka povećava propusnost krvnih žila, dolazi do zastoja tekućine i otpadnih tvari što uzrokuje stvaranje masnoće. Usljed toga se otežava izmjena tvari u tom djelu kože kao i limfna odvodnja.
    </p>
    <p align="justify">
        Celulita se nikada ne možete definitivno riješiti, ali ga možete držati pod kontrolom. Kod anticelulitne masaže se koriste razni pokreti (glađenje, gnječenje, pinch, trljanje) koji ne smiju biti bolni uz tendenciju kretanja prema srcu kako bi se stimulirao odvod limfe koji završava kod srca. Anticelulitna masaža vrlo je učinkovita u smislu eliminacije celulita kao i toniziranja, veće čvrstoće i sjaja kože i poboljšane cirkulacije. Kada se postignu dobri rezultati, učinkovitost traje kroz jedno vrijeme. Da bi se takvo stanje održalo, neophodno je nastaviti sa masažom kako se celulit ne bi vratio. U cilju najboljeg rezultata, anticelulitna masaža se kombinira sa anticelulitnom kremom ili uljem, limfnom drenažom, toniziranjem mišića, pravilnom prehranom i povećanim unosom vode u organizam.
    </p>
</div>
<br>
<div>
    <h3>
        Detoksikacija i peeling
    </h3>
    <img src="upload/img/detoksikacija.jpg" class="img-responsive img-rounded pull-right img-padding col-md-4" alt="Detoksikacija i peeling">
    <p align="justify">
        Ova masaža koristi se kako bismo se oslobodili otrova i štetnih nusproizvoda organizma te tako pročistili tijelo. Piling za tijelo od morske soli s lavandom i mentom rade se na početku ovog tretmana kako bismo uklonili odumrli stanice s površine kože i omogućili bolje djelovanje ostalih preparata u tretmanu. Masaža se izvodi eteričnim uljima namijenjenih detoksikaciji tijela (eterično ulje borovice, čempresa, ružmarina, timijana, sandala, bosiljka, metvice....). Kombinacija ulja odabire se po želji klijenta te se nakon masaže klijent zamota u foliju te uz pomoć termo – deke zagrijavamo tijelo radi bržeg znojenja i za to vrijeme klijentu dajemo tekućinu. Ovim putem tijelo se oslobađa suvišne tekućine i otrova. Gubi se osjećaj teških nogu i tromosti, a klijent se osjeća zdravije, lakše i opuštenije. Koža je elastičnija i zdravog izgleda. Ovaj tretman je i početni tretman u anticelulitnom programu.
    </p>
</div>
