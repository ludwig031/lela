<h2>
    Masaže
</h2>
<div>
    <h3>
        Klasična masaža tijela
    </h3>
    <img src="upload/img/klasicna_masaza.jpg" class="img-responsive img-rounded pull-right img-padding col-md-4" alt="Klasična masaža">
    <p align="justify">
        Klasična masaža koristi se kao najznačajnija masaža za poboljšanje cirkulacije, ali i bazna masažna tehnika za svakog profesionalca.Pet osnovnih pokreta usmjerenih prema srcu izvodi se kako bi se tijelo nježno manipuliralo. Opće djelovanje; dovodi do osjećaja opuštenosti i ugode, posjeduje opće smirujuće djelovanje.
    </p>
    <p align="justify">
        Temperatura tijela povisuje se za 2-3°C. Dolazi do poboljšanja cirkulacije ne samo u površinskim dijelovima, kao što je to prostim okom vidljivo, već se izravni mehanički podražaj prenosi na potkožno tkivo i na mišiće i tako dovodi do hiperemije tih dijelova. Hiperemija postiže svoj maksimum nakon dvadeset minuta, a nakon završetka masaže ukupna duljina djelovanja je šezdeset minuta. Također dolazi do poboljšane opskrbe kisikom i hranjivim tvarima, a pospješuje se izlučivanje štetnih produkata metabolizma i ugljik iz krvi Pojačava se izlučivanje vode iz tijela. Klasičnu ručnu masažu možemo podijeliti na smirujuću i podražajnu. Kada primijeniti smirujuću ili podražajnu masažu ovisi o indikacijama. Kod pojačane napetosti i bolnih stanja primjenjuje se smirujuća, a kod propale i mlohave muskulature treba biti podražavajuća kako bi se postigao suprotni učinak.
    </p>
</div>
<br>
<div>
    <h3>
        Čokoladni tretman tijela
    </h3>
    <img src="upload/img/cokoladni_tretman.jpg" class="img-responsive img-rounded pull-left img-padding col-md-4" alt="Čokoladni tretman">
    <p align="justify">
        Tretman čokoladom sastoji se iz više koraka. Prvi korak je čokoladni peeling cijelog tijela nakon čega slijedi tuširanje. Nakon toga slijedi masaža čokoladom i uljem vanilije pri čemu se kompletan ugođaj same masaže nadopunjuje prirodnim mirisima čokolade koji ispunjavaju prostor. Nanosimo masku od čokolade i zamatamo klijenticu u foliju te ostavimo da miruje 20ak minuta. Slijedi tuširanje te nanošenje čokoladne emulzije. Osim potpunog opuštanja, koža je nakon tretmana baršunasta i meka.
    </p>
</div>
<br>
<div>
    <h3>
        Aromaterapija tijela
    </h3>
    <img src="upload/img/aromaterapija_tijela.jpg" class="img-responsive img-rounded pull-right img-padding col-md-4" alt="Aromaterapija tijela">
    <p align="justify">
        Aromaterapijska masaža je vrlo korisna i odličan je način smanjenja stresa. Eterična ulja utječu na autonomni živčani sustav i umiruju alertno stanje našeg tijela koji uzrokuju štetni hormoni koje inducira stres. Nadalje, masaža sama po sebi stimulira cirkulaciju, povećava snabdijevanje stanica nutrijentima i kisikom; također stimulira protok limfe, poboljšavajući drenažu tkiva i imunološki sustav. Eterična ulja u ovoj masaži biraju se individualno prema želji i potrebama klijenta te se gotovi pripravak koristi samo u ovom tretmanu.
    </p>
</div>
<br>
<div>
    <h3>
        Mediteranska masaža
    </h3>
    <img src="upload/img/mediteranska_masaza.jpg" class="img-responsive img-rounded pull-left img-padding col-md-4" alt="Mediteranska masaža">
    <p align="justify">
        Mediteranska masaža spoj je mediteranskih kultura povezanih s morem. Ruke terapeuta klize po tijelu poput valova koji prate usklađeno disanje terapeuta i klijenta. Ovu masažu prati specijalna mješavina eteričnih ulja dobivena iz ljekovitih biljaka specifičnih za mediteransko podneblje (eterično ulja naranče, mandarine, limuna, bergamota, bosiljka, anisa i origana). Ova masaža ima drenirajući i tonizirajući učinak na tijelo te snažno osvježava.
    </p>
</div>
<br>
<div>
    <h3>
        Kleopatrin tretman tijela
    </h3>
    <img src="upload/img/kleopatra.jpg" class="img-responsive img-rounded pull-right img-padding col-md-4" alt="Kleopatrin tretman tijela">
    <p align="justify">
        U kozmetičkoj njezi med i mlijeko od davnina vrijede kao izvor raskošne i luksuzne njege, blagostanja i ugode. Kako bi sačuvala mladenački i lijepi izgled već ih je prije nekoliko tisućljeća, u vrijeme faraona, koristila i obožavala snažna egipatska vladarica Kleopatra. Stoga smo za Vas osmislili masažu, te njegu umorne i suhe kože i pomlađivanje zrele kože Milk & Honey hranjivom maskom.
    </p>
    <br>
    <blockquote>
        Razmazite svoja osjetila, preporodite tijelo i duh uz našu masažu ‘med i mlijeko’.
    </blockquote>
    <p align="justify">
        Kleopatrin tretman sastoji se od:
    </p>
    <h4>
        PEELINGA SA ŠEĆEROM
    </h4>
    <blockquote>
        Intenzivno čišćenje kože
    </blockquote>
    <p>Sastojci: karite maslac, smeđi šećer, ulje jojobe</p>
    <p align="justify">
        Djelovanje: učinkovito uklanja površinski sloj odumrlih stanica epidermisa i zahvaljujući dodanom karite maslacu, koji sadrži visoku koncentraciju masnih kiselina i vitamina, pruža potpunu ugodu suhoj i izrazito suhoj koži. Koža je nakon upotrebe peelinga dobro očišćena, glatka i meka.
    </p>
    <h4>
        HRANJIVE MASKE ZA LICE I TIJELO
    </h4>
    <blockquote>
        Anti age hidratacija i regeneracija
    </blockquote>
    <p>Sastojci: kokosovo mlijeko, ekstrakt matične mliječi, kokosovo ulje, vitamin E</p>
    <img src="upload/img/kleopatra2.jpg" class="img-responsive img-rounded pull-left img-padding col-md-4" alt="Kleopatrin tretman tijela">
    <p align="justify">
        Djelovanje: maska s harmoničnim mirisom vanilije zbog sadržajnosti jedinstvenih prirodnih sastojaka djeluje kao čudotvorni „eliksir života i mladosti“. Sa snagom dodane matične mliječi, koja potiče oksigenaciju svih tkiva i neprocjenljiva je pri potpori cijelom imunološkom sistemu, a hranjiva maska potpomaže očuvanje vitalnosti i elastičnosti kože. Ista je već nakon prvog korištenja na pogled potpuno obnovljena i napeta, na dodir nježna, glatka i mladenački svježa.
    </p>
    <h4>
        MASLACA ZA TIJELO
    </h4>
    <img src="upload/img/kleopatra3.jpg" class="img-responsive img-rounded pull-right img-padding col-md-3" alt="Kleopatrin tretman tijela">
    <blockquote>
        Hidratacija i vitalizacija
    </blockquote>
    <p>Sastojci: karite maslac, ekstrakt matične mliječi, kokosovo mlijeko, glicerol</p>
    <p align="justify">
        Djelovanje: laka, zamamno mirisna, hidratantno – hranjiva tekstura maslaca omogućava nezaboravnu opuštajuću masažu. Njega s maslacem je još posebno primjerena za izrazito suhu, pothranjenu i atrofiranu kožu, jer karite maslac sadrži visoku koncentraciju prirodnih masnih kiselina, koje korisno djeluju pri obnavljanju oštećenih stanica kože i smanjivanju pojave bora.
    </p>
</div>
